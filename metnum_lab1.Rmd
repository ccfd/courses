


---
number: 1
course: Metody Numeryczne
material: Instrukcja 1
author: B. Górecki
---


# Wprowadzenie

Rozwiązanie wielu problemów inżynierskich wymaga rozwiązania układów równań nieliniowych (wśród których choć jedno równanie jest równaniem nieliniowym). Dzisiejsze laboratorium będzie poświęcone metodzie Newtona-Raphsona pozwalającej rozwiązywać takie zagadnienia. W celu przypomnienia podstawowych zagadnień zaczniemy od problemu liniowego wypływającego ze statyki mechanizmu po uwolnieniu poszczególnych członów od więzów. Umiejętność rozwiązania zagadnienia liniowego jest nieodzownym elementem implementacji metody Newtona-Raphsona.


# Problem liniowy
\begin{figure*}[h]\label{uklad1}
\centering
\includegraphics[width=0.9\textwidth]{mechanizm.png}
\caption[c]{Wyjściowy układ mechaniczny (po lewej) oraz poszczególne człony uwolnione od więzów (po prawej).}
\end{figure*}
Rozważmy mechanizm pokazany na Rysunku~\ref{uklad1}
(strona~\pageref{uklad1}) i uwolnijmy ten układ od więzów, uwydatniając siły w parach kinematycznych. Znana jest geometria układu oraz ciężary poszczególnych członów wynoszące $G_{AB}=25$, $G_{BC}=16$ oraz $G_{CD}=53$.


Dla układu o zadanej na rysunku geometrii oraz ciężarach członów podanych powyżej równania równowagi wyglądają następująco:
\begin{displaymath}
\begin{tabular}{c}
$R_{Ax}+R_{Bx} = 0$ \\
$R_{Ay}+R_{By} = G_{AB}$ \\
$M_A-1.5G_{AB}+3R_{By}-4R_{Bx}=0$ \\
$-R_{Bx}+R_{Cx}=0$ \\
$-R_{By}+R_{Cy}=G_{BC}$ \\
$-2G_{BC}-3R_{Cx}+4R_{Cy}=0$ \\
$-R_{Cx}+R_{Dx}=0$ \\
$-R_{Cy}+R_{Dy}=G_{CD}$ \\
$-G_{CD}+7R_{Dx}+2R_{Dy}=0$ \\
\end{tabular}
\end{displaymath}

W postaci macierzowej układ równań zapisuje się następująco:
\begin{displaymath}
\left[ \begin{tabular}{c c c c c c c c c} 1 & 0 & 0 & 1 & 0 & 0 & 0 & 0 & 0 \\
 0 & 1 & 0 & 0 & 1 & 0 & 0 & 0 & 0 \\
 0 & 0 & 1 & -4 & 3 & 0 & 0 & 0 & 0 \\
 0 & 0 & 0 & -1 & 0 & 1 & 0 & 0 & 0 \\
 0 & 0 & 0 & 0 & -1 & 0 & 1 & 0 & 0 \\
 0 & 0 & 0 & 0 & 0 & -3 & 4 & 0 & 0 \\
 0 & 0 & 0 & 0 & 0 & -1 & 0 & 1 & 0 \\
 0 & 0 & 0 & 0 & 0 & 0 & -1 & 0 & 1 \\
 0 & 0 & 0 & 0 & 0 & 0 & 0 & 7 & 2 \\
  \end{tabular} \right]
\left[ \begin{tabular}{c} $R_{Ax}$ \\
$R_{Ay}$ \\
$M_A$ \\
$R_{Bx}$ \\
$R_{By}$ \\
$R_{Cx}$ \\
$R_{Cy}$ \\
$R_{Dx}$ \\
$R_{Dy}$ \\
\end{tabular} \right] = \left[
\begin{tabular}{c} 0 \\
25 \\
37.5 \\
0 \\
16 \\
32 \\
0 \\
53 \\
53 \\ \end{tabular} \right]
\end{displaymath}


## Zadanie 1
Napisz program w C, który obliczy siły i momenty przenoszone w parach kinematycznych. Do rozwiązania układu równań wykorzystaj metodę eliminacji Gaussa, której implementacja jest dostępna w pliku `Gauss.h`. (Wskazówka: Funkcja `void Gauss(int n, double **M, double *F, double *x)` przyjmuje podwójny wskaźnik do macierzy - z tego względu pamiętaj o zaalokowaniu dynamicznym dwuwymiarowej tablicy - tablica statyczna miałaby typ niezgodny z nagłówkiem funkcji). Sprawdź, czy otrzymujesz poprawne rozwiązanie wynoszące:
\begin{displaymath}
\left[ \begin{tabular}{c} $R_{Ax}$ \\
$R_{Ay}$ \\
$M_A$ \\
$R_{Bx}$ \\
$R_{By}$ \\
$R_{Cx}$ \\
$R_{Cy}$ \\
$R_{Dx}$ \\
$R_{Dy}$ \\
\end{tabular} \right] = \left[
\begin{tabular}{c} 8.117647 \\
		39.088235 \\
		47.294118 \\
		- 8.117647 \\
		- 14.088235 \\
		- 8.117647 \\
		1.911765 \\
		- 8.117647 \\
		54.911765 \\ \end{tabular} \right]
\end{displaymath}


# Problem nieliniowy


## Metoda Newtona-Raphsona
Metoda Newtona Raphsona wypływa z rozwinięcia funkcji wielu zmiennych w szereg Taylora, ucięcia go po członie liniowym i zapostulowania, że nieznany przyrost argumentów ma być taki, aby funkcja miała w tym miejscu wartość zero. Zapiszmy takie rozwinięcie dla funkcji $F(\vec x)$, gdzie $\vec x = [x,y]$, a $\vec h = [h_x, h_y]$.
\begin{displaymath}
F(\vec x_0 + \vec h) = F(\vec x_0) + \frac{\partial F}{\partial x} h_x + \frac{\partial F}{\partial y} h_y + ...
\end{displaymath}
W zapisie indeksowym napiszemy dla funkcji $F_i$ (może tych funkcji być cały wektor dla $i = 1,...,n$)
\begin{displaymath}
F_i(\vec x_0 + \vec h) = F_i(\vec x_0) + \frac{\partial F_i}{\partial x_j} h_j + ...
\end{displaymath}

$\frac{\partial F_i}{\partial x_j}$ to nic innego jak macierz Jacobiego. Wiadomo, że jest to macierz kwadratowa, jako że rozwiązujemy zagadnienie mające tyle samo równań co niewiadomych. Przyrównujemy rozwinięcie do zera - pozwoli nam to wyznaczyć takie przesunięcie argumentów, że gdyby liniowe rozwinięcie funkcji wokół danego punktu było słuszne, to w jednej iteracji otrzymywalibyśmy dokładne rozwiązanie zadania. Otrzymujemy:
\begin{displaymath}
F_i(\vec x_0 + \vec h) = F_i(\vec x_0) + \frac{\partial F_i}{\partial x_j} h_j = 0
\end{displaymath}
i tym samym
\begin{displaymath}
\frac{\partial F_i}{\partial x_j} h_j = - F_i(\vec x_0)
\end{displaymath}

Proces iteracyjny dla metody Newtona-Raphsona ma następującą postać:
- Wybierz przybliżenie startowe *$x^1$*.
- Przypisz k = 1.
- Wyznacz wektor $\vec h^k$, rozwiązując układ równań $\frac{\partial F_i(\vec x^k)}{\partial x_j} h_j^k = - F_i(\vec x^k)$.
- Zaktualizuj przybliżenie rozwiązania: $\vec x^{k+1} = \vec x^k + \vec h^k$.
- Przypisz $k = k+1$.
- Wróc do punktu 3. i powtarzaj aż do osiągnięcia zbieżności.


## Zadanie 2

\includegraphics[width=0.5\textwidth]{czworobok.png}

Zajmijmy się teraz czworobokiem przegubowym pokazanym powyżej i rozważmy zadanie o położeniach (patrz: TMM I). Zadanie o położeniach zawsze prowadzi do układu równań nieliniowych. Do jego rozwiązania wykorzystamy metodę Newtona-Raphsona. Układ rozważymy we współrzędnych naturalnych (nieznanymi wielkościami będą współrzędne punktów $(x_0,x_1)$ i $(x_2,x_3)$, a równania więzów będą wynikać z odchylenia członu kierującego o kąt $\alpha$ od poziomu oraz długości dwóch pozostałych członów). Tym samym równania członów są postaci:
\begin{displaymath}
\begin{tabular}{c}
$x_0 = 5 \cdot cos\alpha$ \\
$x_1 = 5 \cdot sin \alpha$ \\
$(x_2-x_0)^2 + (x_3-x_1)^2 = 4$ \\
$(3-x_2)^2 + (x_3-0)^2 = 36$
\end{tabular}
\end{displaymath}
Po rozwinięciu i zapisaniu całego układu w postaci funkcji wektorowej wektorowego argumentu otrzymamy następujące sformułowanie naszego układu równań: $\vec F(\vec x) = \vec 0$, gdzie
\begin{displaymath}
\vec F(\vec x) = \left[ \begin{tabular}{c} $x_0 - 5 \cdot cos\alpha$ \\
$x_1 - 5 \cdot sin \alpha$ \\
$x_2^2-2x_0 x_2 + x_0^2 + x_3^2-2x_1 x_3 +x_1^2 -4 $ \\
$-6x_2+x_2^2+x_3^2-27$
\end{tabular} \right]
\end{displaymath}
Wyprowadziwszy powyższe równania możemy analitycznie policzyć macierz Jacobiego:
\begin{displaymath}
J = \frac{\partial \vec F}{\partial \vec x} = 
\left[ \begin{tabular}{c c c c}
1 & 0 & 0 & 0 \\
0 & 1 & 0 & 0 \\
$-2x_2+2x_0$ & $-2x_3+2x_1$ & $-2x_0+2x_2$ & $-2x_1+2x_3$ \\
0 & 0 & $-6+2x_2$ & $2x_3$ \\
\end{tabular}
\right]
\end{displaymath}


## Zadania do wykonania
- Napisz program, który rozwiąże zadanie o położeniach przy wykorzystaniu metody Newtona-Raphsona. W tym celu stwórz następujące funkcje:
- `void Constraints(double *x, double *F);`
- `void JacobiMatrix(double **J, double *x);`
- `void NewtonRaphson(double *x);`
- Zmodyfikuj program tak, aby nie wymagał analitycznego obliczenia macierzy Jacobiego, ale potrafił numerycznie obliczyć tę macierz. W tym celu stwórz dodatkową funkcję `void JacobiMatrixFD(double **J, double *x);` przybliżającą poprawną macierz Jacobiego macierzą obliczoną z użyciem metody różnic skończonych (ang. *finite difference*). Można tego dokonać z użyciem algorytmu zapisanego w poniższym pseudokodzie (metoda różnic skończonych 2-ego rzędu):

- Wybierz małą wartość, np. $\epsilon = 1e-8$, stwórz wektor $\vec x'$ i $\vec x''$.
- Pętla po wszystkich czterech kolumnach:
- Przypisz do $\vec x'$ i $\vec x''$ bieżącą wartość $\vec x$.
- Zwiększ (zaburz) *i*-tą składową $\vec x'$ o $\epsilon$, a tę samą składową $\vec x''$ zmniejsz o $\epsilon$.
- Wyznacz wektory wartości funkcji $\vec F (\vec x')$ oraz $\vec F (\vec x'')$.
- Do *i*-tej kolumny macierzy $J$ wpisz wartości $\frac{\vec F (\vec x') - \vec F (\vec x'')}{2\epsilon}$.

W ramach testów sprawdź, czy macierz Jacobiego dla punktu startowego obliczona metodą dokładną i numeryczną ma te same wartości. Dla punktu startowego $\vec x = [0, 5, 3, 6]$ macierz Jacobiego ma wartości
\begin{displaymath}
J = \left[ \begin{tabular}{c c c c}
1 & 0 & 0 & 0 \\
0 & 1 & 0 & 0 \\
-6 & -2 & 6 &2 \\
0 & 0 & 0 & 12 \\ \end{tabular} \right]
\end{displaymath}


