---
title: Ustalony przepływ 2D przez dyszę zbieżno-rozbieżną
number: 0
course: Metody Obliczeniowe Mechaniki Płynów
material: Instrukcja 5
---

# Cel ćwiczenia

Symulacja przepływu turbulentnego ściśliwego (liczba Macha > 0.3) w dyszy zbieżno-rozbieżnej o przekroju kołowym, jak również zapoznanie z opcją dynamicznej adaptacji siatki.

# Streszczenie

W ramach ćwiczenia należy przeprowadzić symulację ustaloqnego przepływu turbulentnego (model k-\(\omega\) SST) z wykorzystaniem solvera density based. 
Obliczenia należy wykonać dla powietrza traktowanego jako gaz idealny, na stworzonej podczas zajęć siatce, z wykorzystaniem solvera density based, a następnie porównanie wyników przy użyciu solvera pressure based. 
Wyniki ćwiczenia należy przedstawić prowadzącemu w formie sprawozdania.

# Przebieg ćwiczenia

## Geometria

![**Rys.1.** *Szkic na płaszczyźnie X-Y*](figures/momp_inst5/instr5_geom.svg#center "Geometria")



Stwórz **powierzchnię** przedstawioną na rysunku 1.


## Siatka obliczeniowa

![**Rys.2.** *Nazwy warunków brzegowych wraz z podziałami*](figures/momp_inst5/instr5_mesh.svg#center "Mesh")

1. Nazwij warunki brzegowe zdognie z rysunkiem 2.

2. Nadaj podziały zgodnie z rysunkiem 2.

3. Zadając pionowe podziały, zastosuj opcję bias tak, aby siatka zagęszczała się w kierunku warunku brzegowego **wall**.

4. Do powierzchni *Powietrze* dodaj narzędzie **Mapped Meshing** (korzystałeś z niej w [Instrukcji I]( http://ccfd.github.io/courses/momp_lab01.html ) )

5. Manipuluj opcjami programu aby siatka wyglądała jak na rysunku 3.

	<details><summary>Podgląd gotowej siatki</summary>
	<p>

	![**Rys.3.** *Gotowa siatka obliczeniowa*](figures/momp_inst5/instr5_mesh2.svg#center "Mesh")

	</p>
	</details>


## Obliczenia w programie Fluent

### Przepływ poddźwiękowy

1.	Ponieważ będziemy modelować, ze względu na osiową symetrię, tylko górną połówkę dyszy, ustaw w opcjach wyświetlania odpowiednią płaszczyznę symetrii aby zobaczyć dolną część domeny.

2.	Zmień (dla wygody) jednostkę miary dla ciśnienia na atmosfery ( **Setup / General / Units...** lub w górnej belce programu **Physics / General... / Units...**).

3.	Ustaw solver density based (**Setup / General**), który można używać dla przepływów ściśliwych, transonicznych, w których nie ma regionów o niskiej prędkości przepływu.
W przypadkach kiedy w dużym obszarze przepływu prędkość jest niska należy użyć solvera pressure-based (np. opływ profilu/samolotu)

4. Włącz odpowiedni **model turbulencji**.

5.	Ponieważ w przepływie ściśliwym występuje znaczna zmiana temperatury ośrodka należy włączyć do rozwiązania **równanie energii** (włącza się automatycznie przy wyborze odpowiednich właściwości płynu).

6. Płynem, który będziemy symulować jest powietrze. Zmień gęstość płynu na **ideal-gas**.

5.	Warunki brzegowe (dwukrotnie klikamy na **Boundary conditions** w **Setup** lub **Physics/Zones/Boundaries** w górnej belce programu.
	a.	W **Operating Conditions...** ustaw **Operting pressure (jednostka)** na 0 atm (ponieważ ustaliliśmy ciśnienie operacyjne na zero, ciśnienie w warunkach brzegowych będzie ciśnieniem absolutnym) 
			
			Sprawdź w *Fluent Users Guide* rozdział 8.14 lub w przewodniku po Fluencie co to jest operating pressure
	
	b.	Wlot (pressure inlet - używamy kiedy znane jest ciśnienie wlotowe a nieznane są prędkości i wydatki masowe na wlocie)
		
		1.	Gauge Total Pressure 0.9 [atm] (ciśnienie stagnacji)
		
		2.	Supersonic/Initial Gauge Pressure 0.7369 [atm] (wartość ciśnienia statycznego na wlocie w przypadku gdy przepływ stanie się lokalnie naddźwiękowy, również używane do policzenia początkowych wartości ciśnienia, temperatury i prędkości jeśli wlot zostanie wybrany do inicjalizowania przepływu)
		
		3.	Turb intensity 1.5%, viscosity ratio 10
	
	c.	Wylot (pressure outlet - w przypadku przepływu poddźwiękowego pozwala zdefiniować ciśnienie statyczne na wylocie z obszaru obliczeniowego)
		
		1.	gauge pressure 0.7369 [atm]
		
		2.	backflow turbulent intensity 1.5, viscosity ratio 10

6.	**Solution / Methods** - we wszystkich polach pod dyskretyzacją ustawić równania 1go rzędu.

7.	**Solution / Controls**

	1. Ustaw liczbę Couranta na 50. Pisząc sprawozdanie, sprawdź czym jest liczba Couranta (jaka jest jej definicja).
	
	2.	W **Limits...**, ustawić  minimalną temp. statyczną na 200 K, a maksymalną na 400 K (wprowadzając limity na rozwiązanie, zmniejszamy prawdopodobieństwo rozbiegnięcia się obliczeń w wyniku osiągnięcia nieprawdopodobnie dużych, bądź też małych wartości).
	
8.	W celu monitorowania zbieżności rozwiązania, monitoruj różnicę strumienia masy na wylocie i wlocie z dyszy:
	
	1. Otwórz **Solutions / Report Definitions **
	2. Użyj opcji **New / Surface Report / Mass Flow Rate...**
	3. W oknie tworzenia raportu **wpisz nazwę** oraz zaznacz **wlot i wylot Twojej domeny**
	4. Zaakceptuj zmiany.

9.  Wyłącz kryterium zbieżności reszt **Convergence Criterion = none** (**Solution / Monitors / Residual**).
Ta opcja pojawi się po zaznaczeniu **Show Advanced Options**.

10. W **Solution / Monitors** stwórz nowy raport za pomocą opcji **Report Plots**:

	1. **New...**
	2. Odpowiednio nazwij wykres
	3. Zaznacz stworzony wcześniej raport i za pomocą opcji **Add>>** dodaj raport do wykresu.
	4. W opcjach wykresu wybierz:
		- nazwę która pojawi się na wykresie
		- nazwę osi Y (zmiennej którą będziesz monitorował)
		- okno w którym pojawi się wykres (tą opcję możesz pozostawić domyślną
	5. Zaznacz opcję **Print to Console** abyś mógł dokładnie monitorować zbieżność.
			

11.	Rozpocznij obliczenia i monitoruj zbieżność strumienia masy. Twoje zdefiniowane okno z wykresem wydatku masowego znajduje się w drugiej zakładce w oknie graficznym.

		Śledź zbieżność na podstawie wyświetlanego wykresu wydatku masowego oraz wartości wydatku masowego w konsoli w dolnej części programu 
		
		Sprawdź w której kolumnie konsoli znajduje się zdefiniowana przez Ciebie zmienna.
		
	Obliczenia możemy zakończyć gdy wydatek masowy zbiegnie się w okolicy zera. (Zmienna zacznie oscylować w granicy 1e-6)

12.	Aby sczytać wartość różnicy strumieni masy na wlocie i wylocie przejdź do **Results / Reports / Fluxes** i zaznacz odpowiednie powierzchnie.

13.	Sprawdź czy wyniki obliczeń mają sens bazując na intuicji inżynierskiej. 
Stwórz wykresy ciśnienia w osi symetrii oraz w najwęższym miejscu kanału (zapisz je w formie obrazka oraz serii danych), kontury ciśnienia i liczby Macha, sprawdź czy w którymś miejscu zachodzi oderwanie (linie prądu / wektory), oraz czy zostaje przekroczona prędkość dźwięku – wykonać odpowiednie wizualizacje.

### Przepływ nadddźwiękowy

14.	Przeprowadź symulację dla zwiększonego ciśnienia na wlocie do dyszy (gauge pressure = 1.1 atm). Teraz spodziewamy się wystąpienia przepływu lokalnie znacznie przekraczającego prędkość dźwięku.

### Solver pressure based

15.	Przeprowadź symulacje z wykorzystaniem solvera pressure based (jak wcześniej dla dwóch różnych ciśnień wlotowych) i porównaj wyniki. W przypadku wykresów, najłatwiej będzie wskazać różnice, zestawiając wyniki dla obu przypadków w jednym oknie wykresu.

### Przepływ nadddźwiękowy - adaptacja siatki

Obliczenia wykonać dla przepływu z ciśnieniem wlotowym 1.1 atm, solverem density based, porównać wyniki z przypadkami: bez zagęszczenia siatki oraz dla solvera density based.

1.	W celu dokładnego rozwiązania równań w miejscach dużych skoków wartości zmiennych włącz automatyczne zagęszczanie siatki (Górna belka programu **Domain / Adapt / Automatic...**) z opcjami:

		Zanim to zrobisz musisz zainicjalizować rozwiązanie

	1.	Stworz warunek dla rozrzedzenia **Cell registers / New / Field Variable...**
		
		- Nazwij warunek jako **Coarsen**
		- Typ wybierz jaki **Cell less than**
		- **Derivative Option** ustaw na **Gradient**
		- Wpisz w polu **Cells having value less than** wartość **0.3**
		- Wybierz ciśnienie statyczne w polu **Gradient of**
		- w **Scaling Option** wybierz **Scale by Zone Average** (gradient będzie porównywany z lokalną średnią prędkością.)
		- **Save**
		
			Ten warunek będzie oznaczał komórki w których gradient ciśnienia statycznego znajdzie się poniżej 0.3.
			
	2.	Stworz warunek dla zagęszczenia **Cell registers / New / Field Variable...**
	
		- Nazwij warunek jako **Refine**
		- Typ wybierz jaki **Cell more than**
		- **Derivative Option** ustaw na **Gradient**
		- Wpisz w polu **Cells having value more than** wartość **0.7**
		- Wybierz ciśnienie statyczne w polu **Gradient of**
		- w **Scaling Option** wybierz **Scale by Zone Average** (gradient będzie porównywany z lokalną średnią prędkością.)
		- **Save**

		Ten warunek będzie oznaczał komórki w których gradient ciśnienia statycznego znajdzie się powyżej 0.7.
	
	3.	W polu **Frequency(Iteration)**, wpisz **Interwał** 100 iteracji (adaptacja siatki nastąpi raz co 100 kroków);
	
	4. W polu **Refinement Criterion** wybierz Twój warunek **Refine**
	
	5. W polu **Coarsening Criterion** wybierz Twój warunek **Coarsen**
	
	6. Wejdź w opcję **General Adaption Controls** i w polu **Maximum Refinement Level** wpisujemy **2**.
	
	7. Warto w tym miejscu zapisać przypadek obliczeniowy. Jeżeli fluent modyfikuje siatkę, skutki są nieodwracalne. Jeżeli po modyfikacji będzie niezadowalająca, trzeba będzie zaczynać od zera.
	
2.	Rozpocznij obliczenia i monitoruj zbieżność strumienia masy.

3.	Po dokładnie 100 iteracjach (tak wynika z ustawień z pkt. 1b) powinna nastąpić adaptacja siatki, w celu sprawdzenia czy wszystko działa poprawnie przerwij obliczenia po ~ 110 iteracjach. 
Sprawdź jak wygląda siatka. 
Jeśli można zauważyć miejsca zagęszczenia / rozrzedzenia oczek to znaczy, że ustawienia dotyczące dynamicznej adaptacji siatki są poprawne. 
W przeciwnym przypadku powtórz ustawienia adaptacji, pkt. 1.


	<details><summary>Podgląd gotowej siatki</summary>
	<p>

	![**Rys.4.** *Zagęszczona siatka obliczeniowa*](figures/momp_inst5/instr5_meshref.svg#center "Mesh Refinement")

	</p>
	</details>

4. Kontynuuj obliczenia. W przypadku adaptowanej siatki zbieżność wydatku masowego może już nie być taki gładki. Przerwij obliczenia w zadowalającym momencie.

5.	Dokonaj analizy wyników.




