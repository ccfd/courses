---
title: Regulamin przedmiotu Podstawy Programowania
number: 0
course: Informatyka 1
material: Regulamin
output:
  html_document:
    toc: no
---

### Kierownik przedmiotu:

[dr inż. Tomasz Bobiński](https://www.meil.pw.edu.pl/za/ZA/People/Tomasz-Bobinski)

### Wykładowcy:

- [dr inż. Stanisław Gepner](https://www.meil.pw.edu.pl/za/ZA/People/Stanislaw-Gepner)
- [dr inż. Jerzy Kuta](https://www.itc.pw.edu.pl/Pracownicy/Badawczo-dydaktyczni/Kuta-Jerzy)

### Rekomendacje lub ograniczenia udziału studentów w zajęciach wynikających z wymaganej kolejności realizacji przedmiotów w planie studiów oraz wymagania wstępne

Brak.

### Zasady wymaganej obecności studenta na zajęciach, na których obecność jest obowiązkowa, w tym dopuszczalnego limitu nieobecności oraz usprawiedliwiania nieobecności

Obecność na zajęciach

- Obecność na laboratoriach komputerowych jest obowiązkowa.
- Każda nieusprawiedliwiona i nieodrobiona nieobecność powoduje odjęcie 3 punktów.

Zasady odrabiania zajęć:

a) W przypadku nieobecności spowodowanej zdarzeniami losowymi odrobienie zajęć jest możliwe po przedstawieniu zwolnienia.
b) W przypadku nieobecności planowanej (np. wyjazd) odrobienie wymaga wcześniejszej zgody prowadzącego laboratorium.
c) Termin i forma odrabiania zajęć są ustalane indywidualnie przez prowadzącego.

Nieobecność na trzech zajęciach laboratoryjnych skutkuje oceną niedostateczną (2.0) z całego przedmiotu.

### Szczegółowe sposoby etapowej/końcowej weryfikacji osiągnięcia efektów uczenia się (np. liczba kolokwiów) oraz rodzaje materiałów i urządzeń dopuszczonych do używania przez studentów podczas weryfikacji osiągnięcia efektów uczenia się

Przedmiot składa się z:

- 15 wykładów (30h)
- 15 obowiązkowych zajęć laboratoryjnych (30h),

Ocena etapowa odbywa się poprzez:

- 2 kolokwia wykładowe (25 pkt. każde)
- 1 kolokwium poprawkowe wykładowe, organizowanego na koniec semestru na wykładzie dla osób, które nie uzyskały minimalnej wartości punktów koniecznych do zaliczenia. Kolokwium to jest oceniane do maksimum 30 pkt. i zastępuje sumę kolokwiów wykładowych. W przypadku zaliczenia przedmiotu poprzez kolokwium poprawkowe ocena z przedmiotu nie może być wyższa niż 3.5,
- 2 kolokwia w trakcie laboratoriów (10 pkt. każde),
- 1 obowiązkowy projekt laboratoryjny (20 pkt.),
- 10 krótkich testów przeprowadzanych na początku wybranych zajęć laboratoryjnych (10 pkt.),
- 1 kolokwium poprawkowe laboratoryjne, które prowadzący laboratorium może, ale nie musi organizować (15 pkt.).

W trakcie zajęć laboratoryjnych oraz przy przygotowaniu projektów domowych zabrania się korzystania z narzędzi sztucznej inteligencji, takich jak modele językowe, typu ChatGPT. W razie stwierdzenia niesamodzielności pracy (wykorzystanie modeli językowych, zapożyczenia kodu bez jego zrozumienia) student otrzymuje 0 punktów bez możliwości poprawy. Na kolokwium zarówno wykładowym jak i laboratoryjnym wolno korzystać z odręcznych notatek. Nie dopuszcza się wydruków, kserokopii ani urządzeń elektronicznych. Wszelkie inne materiały, także są niedozwolone.

### Harmonogram etapowej/końcowej weryfikacji osiągnięcia efektów uczenia się, w szczególności terminy sprawdzianów pisemnych i ustnych oraz terminy złożenia sprawozdań z wykonania ćwiczeń laboratoryjnych i projektów z uwzględnieniem terminów poprawkowych, jeśli specyfika przedmiotu to umożliwia*

- Krótkie testy na początku zajęć laboratoryjnych odbywają się na początku zajęć laboratoryjnych, w trakcie których student będzie programował.
- Projekt zaliczeniowy jest zadawany studentowi przez prowadzącego laboratorium w grudniu, przed przerwą świąteczną. Nieprzekraczalny termin oddania wykonanego zadania i oceny przez prowadzącego laboratorium to ostatni dzień semestru.
- Pierwsze kolokwium laboratoryjne odbywa się na początku grudnia, po 4 zajęciach z programowania.
- Pierwsze kolokwium wykładowe odbywa się na początku grudnia.
- Drugie kolokwium laboratoryjne odbywa się po zakończeniu cyklu laboratoriów.
- Drugie kolokwium wykładowe odbywa się na przedostatnich zajęciach semestru.
- Poprawkowe kolokwium wykładowe odbywa się na ostatnim w semestrze wykładzie.
- Poprawkowe kolokwium laboratoryjne, jeżeli zostanie przeprowadzone odbywa się przed końcem semestru.

Możliwości i zasady udziału studentów w dodatkowych terminach sprawdzianów i egzaminów* Prowadzący laboratorium może zorganizować poprawę kolokwiów laboratoryjnych. Do kolokwium poprawkowego na laboratorium może przystąpić student:

a) Obecny na kolokwiach laboratoryjnym lub z usprawiedliwioną na nich nieobecnością.
b) Z zaliczonymi projektem zaliczeniowym. Brak pozytywnej oceny z projektu uniemożliwia poprawę kolokwium.

Do kolokwium poprawkowego na wykładzie może przystąpić student z zaliczonym co najmniej jednym kolokwium wykładowym oraz zaliczonym laboratorium (minimum 26 pkt. za część laboratoryjną). Kolokwium poprawkowe pozwala na uzyskanie maksymalnie 30 pkt i zastępuje sumę dwóch kolokwiów wykładowych. W przypadku zaliczenia przez kolokwium poprawkowe ocena z przedmiotu nie może być wyższa niż 3.5.

### Zasady zaliczania przedmiotu i wystawiania oceny końcowej z przedmiotu

Zaliczenie przedmiotu jest możliwe jedynie w przypadku uzyskania minimalnej liczby punktów z każdej ocenianej części, tj.: - 26 punktów z kolokwiów wykładowych, - 26 punktów z laboratorium,

W przypadku nieuzyskania minimalnej liczby punktów student otrzymuje ocenę niedostateczną (2.0) z przedmiotu. W przypadku uzyskania minimalnej liczby punktów, podanej w punkcie 3, ostateczna ocena obliczana jest w następujący sposób:
- 0-51: 2.0
- 52-60: 3.0
- 61-70: 3.5
- 71-80: 4.0
- 81-90: 4.5
- 91-100: 5.0

W przypadku zaliczenia części wykładowej przez kolokwium poprawkowe ocena z przedmiotu nie może być wyższa niż 3.5, niezależnie od sumy uzyskanych punktów. Oceny wystawione w ostatnim dniu semestru są ostateczne. Nie będzie popraw w sesji ani semestrze letnim.

Terminy i tryby ogłaszania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów* Wyniki weryfikacji osiągnięcia efektów uczenia i ocen zostaną ogłoszone do dwóch tygodni po terminie weryfikacji.

Zasady poprawiania wyników etapowej/końcowej weryfikacji osiągnięcia efektów uczenia się i ocen uzyskiwanych przez studentów* Prowadzący laboratorium może zorganizować poprawę kolokwiów laboratoryjnych. Do kolokwium poprawkowego na laboratorium może przystąpić student:

a) Obecny na kolokwiach laboratoryjnym lub z usprawiedliwioną na nich nieobecnością.
b) Z zaliczonymi projektem zaliczeniowym. Brak pozytywnej oceny z projektu uniemożliwia poprawę kolokwium.

Do kolokwium poprawkowego na wykładzie może przystąpić student z zaliczonym co najmniej jednym kolokwium wykładowym oraz zaliczonym laboratorium (minimum 26 pkt. za część laboratoryjną). Kolokwium poprawkowe pozwala na uzyskanie maksymalnie 30 pkt i zastępuje sumę dwóch kolokwiów wykładowych. W przypadku zaliczenia przez kolokwium poprawkowe ocena z przedmiotu nie może być wyższa niż 3.5. Zasady powtarzania z powodu niezadowalających wyników w nauce poszczególnych typów zajęć realizowanych w ramach przedmiotu* W kolejnej edycji przedmiotu.

### Inne informacje w zależności od specyfiki realizowanych zajęć

Brak.
